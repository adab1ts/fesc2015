---
author: Adab1ts
date: 2015-10-21 20:48:00
image_path: /images/postcards/adab1ts.jpg
---
Encetem aquest llibre de visites de la FESC 2015 amb un record de la FESC 2014. Aleshores vam venir com a visitants, ens vam quedar amb ganes de més i ens vam dir que al 2015 no hi podíem faltar. Avui estem aquí, hem tornat, no a passejar sinó per donar a conèixer Adab1ts. Tot i que ja fa un temps que caminem, hem triat aquest moment per presentar-nos al món perquè no pot haver millor lloc que envoltats de tants projectes amb els que compartim valors. Amunt la persiana i que comenci la fira!
